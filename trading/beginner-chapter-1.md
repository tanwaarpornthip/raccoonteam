---
description: บทความแปลจาก Binance Academy
---

# บทที่ 1 การเทรดเบื้องต้น

บทความนี้แปลและดัดแปลงมาจากบทความของ Binance Academy เรื่อง ["A complete guide to cryptocurrency for beginners"](https://academy.binance.com/en/articles/a-complete-guide-to-cryptocurrency-trading-for-beginners?ref=JLI1VBLA&utm_source=BinanceTwitter&utm_medium=GlobalSocial&utm_campaign=GlobalSocial) เมื่อวันที่ 2 ตุลาคม 2020

### เนื้อหา

* [การเทรดคืออะไร](beginner-chapter-1.md#undefined-1)
* [การลงทุนคืออะไร](beginner-chapter-1.md#undefined-2)
* [การเทรดกับการลงทุนต่างกันอย่างไร](beginner-chapter-1.md#undefined-3)
* [การวิเคราะห์ปัจจัยพื้นฐานคืออะไร \(Fundamental analysis\)](beginner-chapter-1.md#fundamental-analysis)
* [การวิเคราะห์เชิงเทคนิคคืออะไร \(Technical analysis\)](beginner-chapter-1.md#technical-analysis)
* [ระหว่าง Fundamental กับ Technical analysis อันไหนดีกว่า](beginner-chapter-1.md#fundamental-technical-analysis)
* [อะไรเป็นแรงขับเคลื่อนตลาดการเงิน](beginner-chapter-1.md#undefined-4)
* [เทรนด์ของตลาดคืออะไร](beginner-chapter-1.md#undefined-5)
* [วัฏจักรของตลาดคืออะไร](beginner-chapter-1.md#undefined-6)

### การเทรดคืออะไร

การเทรดเป็นคอนเซ็ปต์เบื้องต้นทางด้านเศรษฐศาสตร์และการเงินว่าด้วยการซื้อขายทรัพย์สิน ซึ่งอาจรวมถึงสิ้นค้าและบริการต่าง ๆ ที่ผู้ซื้อได้ทำการจ่ายค่าตอบแทนให้กับผู้ขาย โดยอาจเป็นการแลกเปลี่ยนสินค้าและบริการระหว่างกันก็ได้

ในบริบทของตลาดการเงิน ทรัพย์สินที่แลกเปลี่ยนกันเรียกว่าเครื่องมือซื้อขาย เช่น หุ้น พันธบัตร สกุลเงินต่าง ๆ บนตลาด Forex Options Futures ผลิตภัณฑ์ Margin คริปโต และอื่น ๆ อีกมากมาย ถ้าถึงจุดนี้แล้วมีคำศัพท์หลาย ๆ ตัวที่ยังไม่เข้าใจ ยังไม่ต้องตกใจ เราจะค่อย ๆ อธิบายมันไปด้วยกัน

คำว่า "การเทรด" ส่วนใหญ่ใช้กับการเทรดในระยะสั้น โดยนักเทรดหรือเทรดเดอร์อาจจะเข้าและออกตำแหน่งการเทรด \(ไม้\) หลาย ๆ รอบในช่วงเวลาอันสั้น อย่างไรก็ตาม การเทรดจริง ๆ แล้วมีหลายรูปแบบ ทั้งการเทรดรายวัน \(Day trading\) การเทรดแบบสวิง \(Swing trading\) การเทรดตามเทรนด์ \(Trend trading\) และอื่น ๆ อีกมากมาย อย่างพึ่งตกใจ รายละเอียดของคำศัพท์เหล่านี้จะตามมาในทีหลัง

### การลงทุนคืออะไร

การลงทุนคือการแบ่งใช้ทรัพยากรที่มีอยู่ \(เช่น เงินทุน\) เพื่อหวังให้เกิดผลกำไร โดยการลงทุนหมายรวมไปถึงการใช้เงินในการลงทุนในธุรกิจใหม่ หรือซื้อที่ดินเพื่อเก็งกำไรให้ราคาที่ดินเพิ่มขึ้น ในตลาดการเงิน ส่วนใหญ่จะหมายถึงการซื้อเครื่องมือทางการซื้อขายต่าง ๆ เพื่อหวังที่จะขายในราคาที่สูงขึ้น

ผลตอบแทนที่จะได้รับคือจุดมุ่งหมายหลักของการลงทุน \(หรือที่เรียกว่า Return on investment\) การลงทุนต่างกับการเทรดตรงที่การลงทุนมักจะใช้เวลานานกว่าในการทำกำไร จุดประสงค์หลักของการลงทุนคือการค่อย ๆ สร้างผลกำไรในระยะยาว \(หลายปี หรือหลายทศวรรษ\) ซึ่งวิธีการลงทุนมีหลายวิธี แต่นักลงทุนส่วนใหญ่มักจะใช้ปัจจัยพื้นฐานในการตัดสินใจเลือกการลงทุนที่ดี

เนื่องจากลักษณะการลงทุนที่ใช้เวลานาน นักลงทุนมักจะไม่สนใจกับราคาของทรัพย์สินที่ผันผวนในช่วงสั้น ดังนั้น นักลงทุนมักจะมีลักษณะ passive และไม่กังวลมากเกินไปถึงการขาดทุนในระยะสั้น

### การเทรดกับการลงทุนต่างกันอย่างไร

ทั้งนักเทรดและนักลงทุนต่างมุ่งหวังที่จะสร้างผลกำไรจากตลาดการเงิน แต่ลักษณะการทำกำไรนั่นเองที่ต่างกัน

โดยปกติแล้ว นักลงทุนต้องการที่จะสร้างผลกำไรในระยะยาว \(หลายปี หรือ หลายทศวรรษ\) เนื่องจากระยะเวลาที่ยาวกว่าของการลงทุน ความมุ่งหวังที่จะได้รับผลกำไรจากการลงทุนก็มากขึ้นเช่นกัน

นักเทรด อาศัยประโยชน์จากตลาดที่มีความผันผวน โดยทำการซื้อขายถี่กว่า และเลือกที่จะเก็บผลกำไรทีละน้อยในแต่ละไม้การเทรด \(แต่นักเทรดมีจำนวนการเทรดที่เยอะกว่า\)

สไตล์ไหนดีกว่า แบบไหนที่เหมาะกับคุณผุ้อ่านมากกว่า ขึ้นอยู่กับการเลือกของแต่ละท่าน โดยจำเป็นต้องศึกษาเพิ่มเติมเกี่ยวกับตลาดต่าง ๆ รวมทั้งการทดลองทำ ซึ่งคุณจะค่อย ๆ ค้นพบจุดมุ่งหมายทางการเงิน ลักษณะนิสัย และสไตล์การเทรดที่แต่ละคนชอบได้เอง

### การวิเคราะห์ปัจจัยพื้นฐานคืออะไร \(Fundamental analysis\)

การวิเคราะห์ปัจจัยพื้นฐาน \(Fundamental analysis\) คือวิธีการประเมินมูลค่าของทรัพย์สินทางการเงินต่าง ๆ นักวิเคราะห์ปัจจัยพื้นฐานจะทำการศึกษาทั้งปัจจัยทางด้านเศรษฐศาสตร์และทางการเงิน เพื่อหามูลค่าของทรัพย์สินต่าง ๆ โดยอาจใช้ปัจจัยทางด้านเศรษฐศาสตร์มหภาค เช่น สภาพเศรษฐกิจในภาพรวม สภาพตลาดแต่ละตัว หรือธุรกิจต่าง ๆ ที่เกี่ยวเนื่องกับทรัพย์สินที่กำลังวิเคราะห์ โดยอาจใช้ดัชนี้ต่าง ๆ ทั้งแบบ leading และ lagging เพื่อทำการวิเคราะห์

หลังจากที่มีการวิเคราะห์ปัจจัยพื้นฐานแล้ว นักวิเคราะห์จะต้องตัดสินใจว่าทรัพย์สินดังกล่าวมีมูลค่าในตลาดเกินกว่ามูลค่าที่สมควร \(overvalued\) หรือต่ำกว่ามูลค่าที่สมควร \(undervalued\) นักลงทุนสามารถใช้การประเมินดังกล่าวในการช่วยตัดสินใจลงทุน

สำหรับการลงทุนในคริปโต นักลงทุนยังสามารถใช้วิทยาศาสตร์ข้อมูล \(Data science\) ในการวิเคราะห์ข้อมูลที่อยู่บนบล๊อกเชน หรือที่เรียกว่า on-chain metrics ได้อีกด้วย metrics หรือดัชนีเหล่านี้ รวมถึง hashrate ของเครือข่ายต่าง ๆ กลุ่มคนที่มีเหรียญเยอะที่สุด จำนวนกระเป๋า การวิเคราะห์ธุรกรรม และอื่น ๆ อีกมากมาย เนื่องจากข้อมูลที่มีอยู่มากในบล๊อกเชนนี้เอง นักวิเคราะห์จึงสามารถใช้ดัชนีทางเทคนิคต่าง ๆ \(technical indicator\) เข้าร่วมเพื่อวัดสถานะของบล๊อกเชนต่าง ๆ ได้อีกด้วย

ถึงแม้จะมีการใช้การวิเคราะห์ปัจจัยพื้นฐานในตลาดอื่น ๆ เช่น ตลาดหุ้น หรือ Forex แต่การใช้ปัจจัยพื้นฐานในคริปโตยังไม่ค่อยได้ผลดีนัก เนื่องจากคริปโตเป็นทรัพย์สินที่ใหม่มากและยังไม่มีกรอบการวิเคราะห์ที่ชัดเจนเหมือนตลาดอื่น ๆ นอกจากนั้นแล้ว ราคาของสินทรัพย์ในตลาดคริปโตยังผันผวนเนื่องจากการเก็งกำไรและข่าวลือต่าง ๆ ในตลาดอีกด้วย ดังนั้นแล้ว การใช้ปัจจัยพื้นฐานในการวิเคราะห์ตลาดคริปโต อาจจะไม่ได้ผลดีนัก อย่างไรก็ตาม หากตลาดมีการเติบโตมากขึ้น ก็อาจจะมีกรอบการวิเคราะห์ใหม่ ๆ ที่มีความแม่นยำและให้ผลดีมากขึ้นได้

### การวิเคราะห์เชิงเทคนิคคืออะไร \(Technical analysis\)

การวิเคราะห์เชิงเทคนิคใช้สมมุติฐานที่ว่า ราคาในอดีตสามารถช่วยพยากรณ์ราคาในอนาคตได้

การวิเคราะห์เชิงเทคนิคจะไม่พยายามหามูลค่าที่แท้จริงของสินทรัพย์ต่าง ๆ แต่จะพยายามใช้ลักษณะการเคลื่อนไหวทางราคาในอดีตเพื่อหาโอกาสในการลงทุน โดยรวมถึงการวิเคราะห์ราคา ปริมาณการซื้อขาย ่ลักษณะ chart และการใช้ indicators ต่าง ๆ โดยมีเป้าหมายที่จะหาจุดแข็งและจุดอ่อนของตลาดต่าง ๆ

การวิเคราะห์เชิงเทคนิค นอกจากจะใช้เป็นเครื่องมือในการเทรดและพยากรณ์ถึงราคาในอนาคตแล้ว ยังสามารถใช้เป็นเครื่องมือในการบริหารความเสี่ยงได้อีกด้วย เนื่องจากการวิเคราะห์เชิงเทคนิคจะทำให้การเทรดมีโครงสร้างและมีเครื่องมือในการวัดที่ชัดเจน ซึ่งการมีเครื่องมือวัดความเสี่ยงที่ดี จำเป็นต้องเริ่มจากการวัดความเสี่ยงอย่างแม่นยำก่อน ดังนั้น นักวิเคราะห์ TA หลาย ๆ ท่านอาจจะไม่ใช่เทรดเดอร์ แต่เป็นนักบริหารความเสี่ยงแทนก็ได้

การใช้การวิเคราะห์เชิงเทคนิคในตลาดการเงินมีมานาน รวมถึงในตลาดคริปโตด้วย เนื่องจากตลาดคริปโตมีการเก็งกำไรกันเยอะ ดังนั้น จึงอาจจะเป็นโอกาสที่เหมาะสำหรับนักเทรดสายเทคนิค

### ระหว่าง Fundamental กับ Technical analysis อันไหนดีกว่า

ขึ้นอยู่กับแผนการเทรดของแต่ละคน ใช้ทั้งสอนอันเลยก็ยังได้ วิธีการวิเคราะห์ตลาดหลาย ๆ รูปแบบ ทำงานได้ดีขึ้นเมื่อมีการใช้วิธีการต่าง ๆ มาร่วมกันวิเคราะห์ ซึ่งจะทำให้ค้นพบโอกาสการลงทุนที่ดีและแม่นยำมากขึ้น การใช้วิธีการต่าง ๆ มาร่วมกันจะทำให้นักเทรดสามารถลดความอคติต่าง ๆ ในการเทรดได้อีกด้วย

การรวมหลาย ๆ วิธีวิเคราะห์เข้าด้วยกันเรียกว่า confluence โดยมีหลักการคือการรวมแผนการเทรดหลาย ๆ เข้าด้วยกันน่าจะทำให้เกิดการเทรดที่ดีขึ้นเทียบกับการใช้แผนการเทรดตัวเดียว

### อะไรเป็นแรงขับเคลื่อนตลาดการเงิน

ราคาของสินทรัพย์ต่าง ๆ ถูกกำหนดจากอุปสงค์ \(Demand\) ละอุปทาน \(Supply\) ของตลาด ซึ่งถูกกำหนดโดยผู้ซื้อและผู้ขายอีกต่อหนึ่ง โดยราคาที่สมดุลจะอยู่ที่ปริมาณอุปสงค์เท่ากับอุปทาน นอกจากนี้ยังมีปัจจัยอื่น ๆ อีกมากมาย เช่น เศรษฐกิจในสภาพรวม หรือปัจจัยทางด้านเทคนิคเช่นมูลค่ารวมในตลาดของเหรียญต่าง ๆ รวมถึงความรู้สึกของตลาดและข่าวต่าง ๆ

อย่างไรก็ตาม ปัจจัยเหล่านี้เป็นเพียงแค่ปัจจัย สิ่งที่กำหนดราคาของทรัพย์สินต่าง ๆ สุดท้ายแล้วคือปริมาณอุปสงค์และอุปทาน

### เทรนด์ของตลาดคืออะไร

เทรนด์ของตลาดคือทิศทางของราคาของเหรียญนั้น ๆ โดยในการวิเคราะห์เชิงเทคนิค เทรนด์ของตลาดมักจะถูกวัดโดยการเคลื่อนตัวของราคา เส้น trend \(trend line\) หรือค่าเฉลี่ยเคลื่อนที่ \(moving average\)

โดยปกติแล้ว มีเทรนด์ของตลาดสองรูปแบบคือเทรนด์กระทิง \(Bull\) และเทรนด์หมี \(Bear\) โดยตลาดกระทิงจะมีการดันตัวของราคาขึ้นอย่างต่อเนื่อง และตลาดหมีจะมีการลดตัวของราคา นอกจากนี้ยังมีตลาดที่ราคาไม่ค่อยเคลื่อนตัว เรียกว่า การ consolidating หรือตลาดแบบไปข้าง ๆ \(Sideway\) ซึ่งไม่มีเทรนด์ที่ชัดเจน

![&#xE1A;&#xE34;&#xE17;&#xE04;&#xE2D;&#xE22;&#xE19;&#xE4C;&#xE2A;&#xE48;&#xE27;&#xE19;&#xE43;&#xE2B;&#xE0D;&#xE48;&#xE43;&#xE0A;&#xE49;&#xE40;&#xE27;&#xE25;&#xE32;&#xE2D;&#xE22;&#xE39;&#xE48;&#xE43;&#xE19;&#xE15;&#xE25;&#xE32;&#xE14;&#xE01;&#xE23;&#xE30;&#xE17;&#xE34;&#xE07;](../.gitbook/assets/8eee6d9370f64189935bb8d1110cc05b.png)

ถึงแม้ในตลาดที่มีการเทรนด์ก็ไม่ได้หมายความว่าราคาจะเคลื่อนที่ไปในทิศทางเดียวกันตลอดเวลา ในตลาดกระทิงระยะยาว อาจจะมีตลาดหมีย่อม ๆ อยู่ภายใน ซึ่งนี่เป็นส่วนหนึ่งของตลาด โดยตลาดช่วงนี้อยู่ในเทรนด์แบบไหนขึ้นอยู่กับระยะเวลา \(timeframe\) ที่สนใจอีกด้วย โดยเทรนด์ใน timeframe ที่ยาวกว่าจะมีความสำคัญมากกว่าเทรนด์ระยะสั้น

### วัฏจักรของตลาดคืออะไร

ตลาดเคลื่อนตัวแบบวัฏจักร หมายถึง วัฏจักรราคาที่มีการเกิดขึ้นซ้ำแล้วซ้ำเล่า โดยปกติแล้ววัฏจักรในระยะยาวจะมีความสำคัญมากกว่าวัฏจักรในระยะสั้น อย่างไรก็ตาม วัฏจักรสามารถเกิดได้ทั้งในระดับชั่วโมงไปจนถึงระดับทศวรรษ

ราคาตลาดมีความเป็นวัฏจักรอยู่ในตัว โดยในวัฏจักรต่าง ๆ ทรัพย์สินบางตัวอาจจะดูดีกว่าทรัพย์สินอีกตัวหนึ่ง แต่ในช่วงวัฏจักรอื่น ๆ เหรียญตัวเดียวกันอาจจะแย่กว่าก็ได้

แทบจะเป็นไปไม่ได้เลยที่เราจะคาดเดาว่าได้ว่าตอนนี้เราอยู่ในวัฏจักรแบบไหน การวิเคราะห์วัฏจักรตลาดสามารถกระทำได้ก็ต่อเมื่อทำกับราคาตลาดในอดีต นอกจากนั้นแล้ว จุดเริ่มต้นกับจุดสิ้นสุดของวัฏจักรยังไม่มีความชัดเจนเท่าใดนักอีกด้วย







