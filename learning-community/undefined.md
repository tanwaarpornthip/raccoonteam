# หนังสือแนะนำ

หนังสือที่แนะนำ จะอ้างอิงฉบับภาษาอังกฤษเป็นหลัก หากมีการโพสต์ลิ้งค์ภาษาไทย เป็นเพียงคำเสนอแนะเท่านั้น ทางทีม Raccoon เองไม่ได้ตรวจสอบต้นฉบับภาษาไทยใด ๆ ทั้งสิ้นว่าแปลได้คุณภาพหรือไม่

## "Thinking, fast and slow" by Daniel Kahneman \([English](https://www.bookdepository.com/Thinking-Fast-Slow-Daniel-Kahneman/9780374533557?ref=grid-view&qid=1605100014694&sr=1-2), [ไทย](https://www.se-ed.com/product/%E0%B8%84%E0%B8%B4%E0%B8%94-%E0%B9%80%E0%B8%A3%E0%B9%87%E0%B8%A7%E0%B9%81%E0%B8%A5%E0%B8%B0%E0%B8%8A%E0%B9%89%E0%B8%B2-Thinking-Fast-and-Slow.aspx?no=9786162874017#)\)

![](../.gitbook/assets/image%20%289%29.png)

พูดถึงจิตวิทยาการตัดสินใจ และความผิดพลาดในการตัดสินใจเรื่องต่าง ๆ โดยหนังสือไม่ได้เขียนถึงการเทรดและการลงทุนเป็นหลัก แต่แนวคิดเกือบทั้งหมด สามารถนำมาใช้พัฒนาการเทรดและการลงทุนของเราได้ โดยเฉพาะในเรื่องของการบริหารความเสี่ยง นักเทรดทุกท่านสมควรอ่าน เพื่อจะได้เข้าใจว่า

* ทำไมจิตวิทยาถึงเป็นปัจจัยที่สำคัญต่อการเทรดเป็นอย่างมาก
* ทำไมจิตวิทยาของมนุษย์จึงตรงข้ามกับสิ่งที่เราสมควรจะใช้ในการเทรดเกือบจะทุกอย่าง
* ทำไมการติดดอยจากการเทรดถึงเป็นสิ่งที่แย่และไม่ควรทำเด็ดขาด
* ทำไมเราต้องให้เทรนด์วิ่งจนหมดและไม่รีบออกเพื่อยอมเสียกำไร แต่เวลาขาดทุนห้ามยอมขาดทุนมากกว่า stop loss เด็ดขาด
* และอื่น ๆ อีกมากมาย

หลังจากอ่านจบแล้ว นักเทรดจะสามารถมีความรู้และศัพท์ใหม่ ๆ เพื่อที่จะสามารถอธิบายถึงความรู้สึกและจิตวิทยาของตัวเอง ซึ่งจะช่วยให้สามารถวิเคราะห์และแก้ปัญหาได้อย่างถูกจุด

## "The man who solved the market: how Jim Simons launched the quant revolution" by Gregory Zuckerman \([English](https://www.bookdepository.com/Man-Who-Solved-Market-Gregory-Zuckerman/9780241309728?ref=grid-view&qid=1605100394267&sr=1-1)\)

![](../.gitbook/assets/image%20%287%29.png)

ประวัติของ Jim Simons แห่ง [Reneissance Technologies](https://en.wikipedia.org/wiki/Renaissance_Technologies) ในตำนาน เล่าประวัติของ Jim Simons หัวเรือหลักของ RenTech ซึ่งเป็น Hedge fund ที่เก่งที่สุด และคนรู้จักน้อยที่สุดในเวลาเดียวกัน เนื่องจากการปกปิดความเป็นส่วนตัวอย่างดีของ Jim Simons ทำให้มีเนื้อหาที่เขียนเกี่ยวกับ RenTech น้อยมาก หนังสือเล่มนี้ ตีแผ่ถึงประวัติตั้งแต่ต้นจนจบว่า Jim Simons สร้าง Hedge fund อันเลื่องชื่อ ที่เต็มไปด้วยคนทุกสาขาอาชีพ ยกเว้นคนด้าน finance ได้อย่างไร อ่านหนังสือเล่มนี้เพื่อ

* เป็นแรงบันดาลใจให้กับการพัฒนาตนเอง
* เปรียบเทียบสถิติการเทรดกับระดับหัวกะทิ
* หาตัวอย่างของการบริหารองค์กรที่เต็มไปด้วยคนเก่ง ๆ
* ค้นพบว่า แม้แต่ Jim Simons แห่ง RenTech ก็เคยเทรดล้มเหลวจนเกือบเลิกมาแล้ว
* และที่สำคัญคือ ค้นพบว่า แม้แต่ Jim Simons เองก็ยังมีความไม่มั่นใจในการเทรดของตัวเองตลอดเวลา

## "The definitive guide to position sizing: how to evaluate your system and use position sizing to meet your objectives" by Van Tharp \([English](https://www.amazon.com/Definitive-Guide-Position-Sizing-Objectives/dp/0935219099)\)

![](../.gitbook/assets/image%20%286%29.png)

กลยุทธ์การเทรดที่ดีประกอบด้วยสี่ข้อหลัก ๆ คือ เข้าเมื่อไหร่ \(Entry\) ออกเมื่อไหร่ \(Exit\) ขนาดเท่าไหร่ \(Position sizing\) และ stop loss หนังสือเล่มนี้ ให้แนวคิดในการวิเคราะห์ว่ากลยุทธ์การเทรดดีแค่ไหน รวมถึงวิธีการหา position sizing ที่เหมาะสมในการเทรดแต่ละไม้ และความเสี่ยงที่สมควรจะลงในการเทรดแต่ละครั้ง อ่านหนังสือเล่มนี้เพื่อ

* ทำความเข้าใจว่าการวัดประสิทธิภาพของกลยุทธ์การเทรด จะวัดจาก return อย่างเดียวไม่ได้ แต่ต้องวัดเทียบกับความเสี่ยง
* เข้าใจสูตรการวัดความเสี่ยงเป็นอัตราส่วนเมื่อเทียบกับ risk หรือความเสี่ยงสูงสุดในการเทรดแต่ละไม้
* วัดประสิทธิภาพการเทรดของเราโดยใช้ [System Quality Number](../system-quality-number-sqn.md)
* ค้นพบวิธีคำนวณ position sizing ที่เหมาะกับเราเอง
* เข้าใจความสำคัญของการทำ position sizing ที่ดี

## 

