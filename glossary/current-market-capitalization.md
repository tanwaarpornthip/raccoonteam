---
description: มูลค่าตลาดปัจจุบัน
---

# Current market capitalization

การเปรียบเทียบขนาดธุรกิจของเหรียญต่าง ๆ นั้น สมควรที่จะเปรียบเทียบกันด้วย[มูลค่าตลาด \(Market cap\)](market-capitalization.md) ไม่ใช่การเปรียบเทียบกันด้วยราคาโดยตรง อย่างไรก็ตามในโลกคริปโตนั้น project หนึ่ง ๆ มักจะไม่ปล่อยเหรียญทั้งหมดออกมาในครั้งเดียว แต่จะค่อย ๆ ปล่อยออกมาตามกำหนดการที่ประกาศไว้ตอนเริ่มโครงการ ดังนั้น ณ ช่วงเวลาใดเวลาหนึ่ง เหรียญของ project นั้น ๆ ที่มีการซื้อขายได้จริงบนท้องตลาด โดยเหรียญที่สามารถมีการหมุนเวียนซื้อขายได้ในปัจจุบันเรียกว่า ปริมาณเหรียญหมุนเวียน \(Circulating supply\) จะมีปริมาณน้อยกว่าจำนวนเหรียญทั้งหมดที่ project นั้นคาดว่าจะปล่อยออกมาในอนาคตเสมอ หรือที่เรียกว่า ปริมาณเหรียญเบ็ดเสร็จ \(Total supply\)

มูลค่าตลาดของเหรียญคือผลคูณระหว่างราคาเหรียญนั้นในตลาด กับปริมาณเหรียญ แต่เนื่องจากปริมาณเหรียญมีทั้งปริมาณหมุนเวียน และปริมาณเบ็ดเสร็จ จึงมีการคำนวณมูลค่าตลาดได้สองวิธี โดยการคำนวณมูลค่าตลาด ณ ปัจจุบัน จะใช้ปริมาณเหรียญหมุนเวียนที่มีอยู่ในปัจจุบันในการคำนวณ

$$
มูลค่าตลาดปัจจุบัน = ราคาเหรียญ \times ปริมาณเหรียญหมุนเวียน
$$

หากเหรียญใดมีมูลค่าตลาดปัจจุบันมากกว่า แสดงว่ามีนักลงทุนคิดว่า ณ ปัจจุบัน เหรียญนั้น ๆ มีขนาดธุรกิจที่ใหญ่กว่า ซึ่งอาจจะเป็นเรื่องที่ดีหรือไม่ดี โดยเหรียญที่มีมูลค่าตลาดปัจจุบันสูง อาจจะมีธุรกิจที่มั่นคง แต่มีโอกาสเติบโตในอนาคตน้อยกว่า และเหรียญที่มีมูลค่าตลาดปัจจุบันต่ำ อาจจะมีธุรกิจที่เล็กกว่าในปัจจุบัน แต่ก็มีโอกาสเติบโตมากกว่าเช่นกันในอนาคต

โดยโอกาสเติบโตในอนาคต มีวิธีวัดหลายวิธีเช่นกัน หนึ่งในวิธีที่ได้รับความนิยม คือ [มูลค่าตลาดเบ็ดเสร็จ](fully-diluted-market-capitalization.md)

