# Liquid swap

## **APY มาจากไหน**

มาจากเวลามีคนมาเทรดระหว่างเหรียญต่าง ๆ ที่อยู่ใน Liquidity swap โดยเราจะไดผลตอบแทนเมื่อมีคนมาเทรดในคู่ที่เราฝากไว้

## APY เยอะ จริงหรือไม่

จริงครับ แต่ APY ที่เห็นคือ APY ย้อนหลัง ถ้าต่อไปมีคนมาใช้บริการน้อยลงก็จะได้ APY น้อยลงไปด้วย

## Liquid swap คำนวณผลตอบแทนอย่างไร

ดูได้จาก 7-day APY ซึ่งเป็นค่าเฉลี่ยย้อนหลังเจ็ดวันของอัตราผลตอบแทนรายปี

## ทำไมไม่ให้ตัวเลขตรง ๆ มาเลย ทำไมใช้ค่าเฉลี่ย

เนื่องจากผลตอบแทนของ Liquid swap เปลี่ยนแปลงตลอดเวลา ขึ้นอยู่กับจำนวนผู้ใช้และ campaign ของ Binance ดังนั้นจึงไม่สามารถให้ตัวเลขตรง ๆ ได้ ถ้าผู้ใช้มากก็จะได้ผลตอบแทนมากไปด้วย

## ประมาณการผลตอบแทนที่จะได้รับได้หรือไม่

สามารถประมาณได้จากสูตร $$เงินต้น \times APY/365$$ เช่น หากมีเงินต้น $1000 และ APY 50% ก็จะได้ผลตอบแทนประมาณ$$$1000 \times 50\% / 365 = $1.37$$ซึ่งเป็นเพียงการประมาณการเท่านั้น ผลตอบแทนจริงจะมีการคำนวณอยู่ตลอดเวลาตามการใช้งานและ campaign ของ Binance

## ผลตอบแทนที่ได้มา ดูตรงไหน

ดูได้จากหน้า My share ของ Liquid swap โดยสามารถดูได้สองจุด

1. My current share value บอกมูลค่ารวมทั้งหมดตอนนี้ เงินต้น + ผลตอบแทน
2. Unrealized PNL บอกเฉพาะจำนวนผลตอบแทนที่เราได้ หักด้วยค่า fee ต่าง ๆ หรือการแกว่งของราคาตลาดที่เกิดขึ้น

โดย unrealized PNL จะติดลบในช่วงวันแรก ๆ ที่ฝาก เนื่องจากจำเป็นต้องมีการจ่ายค่าธรรมเนียมในการฝากเงินเข้าไปใน liquid swap

## แล้วจะได้ผลตอบแทนเมื่อไหร่

จะได้ผลตอบแทนและเงินต้นคืน เมื่อเราทำการถอนเงินออกจาก liquid swap ด้วยการกด Redeem และเงินทั้งหมด \(รวมทั้งกำไรด้วย\) จะถูกส่งไปยังกระเป๋า spot

## "ดอกเบี้ย" ที่ได้ทบต้นทบดอกหรือไม่ ต้องถอนมาฝากใหม่หรือไม่จึงจะได้แบบทบต้นทบดอก <a id="compounding"></a>

วิธีการให้ "ดอกเบี้ย" แตกต่างกับแบบของ Binance Savings และ Staking และมีความซับซ้อนมากกว่า ดังนั้นคำว่าทบต้นทบดอกจึงไม่ใช่คำที่เหมาะกับการอธิบาย liquid swap เท่าใดนัก

จริง ๆ แล้ว​ผลตอบแทนของ Liquid swap ไม่ใช่ "ดอกเบี้ย" 

เมื่อเราฝากเงินเข้าไปใน pool ใด ๆ ของ liquid swap เรากำลังซื้อหุ้นของ pool นั้น ๆ เช่น ถ้า pool มีมูลค่ารวม $1,000,000 และเรามีเงินอยู่ใน pool นั้น $100,000 เท่ากับว่าเรามีเอี่ยวใน pool นั้นอยู่ 10%

เมื่อมีคนมาใช้บริการ pool นั้นในการแลกเปลี่ยนสินทรัพย์ ค่า trading fee จะถูกนำกลับมาใส่ใน pool นั้น ๆ เช่น ถ้าในหนึ่งปีเก็บค่า fee มาได้ทั้งหมดอีก $500,000 pool อันนั้นก็จะมีมูลค่ารวมเป็น $1,500,000 และเนื่องจากเรามีหุ้นอยู่ 10% ใน pool นั้น หากถอนออกมาตอนนี้ ก็จะถอนออกมาได้ $150,000 เท่ากับว่าเราได้ APY เท่ากับ$$\$50000/\$100000=50\%$$ถ้าฝากไม่ครบปีก็คำนวณเทียบสัดส่วนออกมา

ดังนั้นแล้ว ผลตอบแทนจาก liquid swap ไม่ใช่ "ดอกเบี้ย" แต่เป็นการที่ pool ของเราใหญ่ขึ้นโดยที่เรายังมีสัดส่วนหุ้นเท่าเดิม ทำให้แต่ละหุ้นของเรามีมูลค่ามากขึ้น จึงไม่มีคำว่าทบต้นทบดอกสำหรับ liquid swap 

## มีเหรียญแบบเดียว ต้องซื้อทั้งสองเหรียญหรือไม่

ไม่จำเป็นครับ เพราะ Binance จะเปลี่ยนเหรียญเราให้อัตโนมัติ สุดท้ายเราจะถือ 50/50

## ความเสี่ยงอยู่ตรงไหน

ความเสี่ยงเยอะกว่า savings ครับ เลยได้ APY เยอะกว่า

หนึ่ง APY ไม่คงที่ ถ้าไม่มีคนใช้ เราก็ไม่ได้ return อะไรเลย

สอง เนื่องจากการฝากใน liquidity swap เราเป็น supplier ให้กับ pool หมายความว่า ถ้ามีเหรียญตัวใดตัวหนึ่งเสื่อมค่าและหลุดราคา $1 ที่สมควรจะเป็น stable เราจะได้แต่เหรียญไร้ค่าตัวนั้นกลับมา

เช่น ฝาก BUSD/DAI ถ้า DAI หลุด peg มีค่าแค่ $0.5 แทนที่จะเป็น $1 เวลาเราถอนออก เราจะไม่ได้ 50/50 แต่จะเป็นราว ๆ 25/75 แทน และได้ DAI ที่เสื่อมค่าไปแล้วกลับมาเยอะกว่า

ตัวนี้เรียกว่า impermanent loss ครับ

## น่าลงทุนหรือไม่

products ทุกตัวน่าสนใจหมดครับ ขึ้นอยู่กับว่าความเสี่ยงที่ได้กล่าวถึงไปแล้ว ตัวเราเองคิดว่าคุ้มค่ากับ return ที่เพิ่มขึ้นมาหรือไม่

=======

