# Bitcoin

### จะเกิดอะไรขึ้นถ้ารางวัลจากการปรับปริมาณเหรียญสำหรับนักขุดหมดแล้ว <a id="no-block-reward"></a>

ถ้า BTC ทั้ง 21 ล้านเหรียญถูกปล่อยออกมาจนครับแล้ว เหล่าเหมืองขุดต่างๆก็จะไม่มีรางวัลเป็นเหรียญให้ จะเหลือแต่ค่าธรรมเนียมการทำธุรกรรม ค่าธรรมเนียมนี้ถ้าเกิดว่าไม่พอ จะทำให้เหมืองต่างๆต้องหยุดไป จะเกิดปัญหาหรือไม่??

เหรียญคริปโตต่าง ๆ ส่วนใหญ่นั้นจะค่อย ๆ ปล่อยเหรียญออกสู่ตลาดและไม่ได้ปล่อยออกมาทีเดียวทั้งหมด ดังนั้น ปริมาณเหรียญหมุนเวียนในตลาด \(circulating supply\) จึงน้อยกว่าปริมาณเหรียญเบ็ดเสร็จ \(total supply\) บิทคอยน์ก็เช่นเดียวกัน โดยในทุกบล๊อกของบิทคอยน์ที่นักขุดเจอ นักขุดจะได้รางวัลจากการขุดสองส่วน คือ รางวัลที่ได้รับจากการปรับปริมาณเหรียญ \(block reward หรือ coinbase reward, คนละตัวกับบริษัท [Coinbase](https://www.coinbase.com/join/arporn_z)\) และเงินค่าธรรมเนียมจากการทำธุรกรรม \(Transaction fee\)

ผู้ทำธุรกรรมเป็นคนจ่ายเงินค่าธรรมเนียม แต่รางวัลจากการปรับปริมาณเหรียญนั้น ถูกกำหนดมาโดยระบบของบิทคอยน์อัตโนมัติ \(protocol\) ซึ่งมีกำหนดการปล่อยเหรียญที่ตั้งไว้ล่วงหน้า ณ วันที่เขียนบทความนี้ \(15 ตุลาคม พ.ศ. 2563\) ในทุก ๆ บล๊อกของบิทคอยน์ จะมีการปล่อยเหรียญออกมาเพิ่มสู่ตลาดเป็นจำนวน 6.25 BTC และรางวัลจากการปรับปริมาณเหรียญนี้จะลดลงเรื่อย ๆ ทุก 4 ปีโดยประมาณผ่านกระบวนการที่เรียกว่าการฮาร์ฟวิ่ง \(Halving\)

การปล่อยเหรียญออกมาเรื่อย ๆ ผ่านรางวับจากการปรับปริมาณเหรียญนี้เองที่เพิ่มปริมาณเหรียญหมุนเวียนของบิทคอยน์ขึ้นเรื่อย ๆ จนกระทั่งปล่อยเหรียญออกมาทั้งหมดตามที่กำหนดไว้ในระบบ ว่า ปริมาณเหรียญเบ็ดเสร็จของบิทคอยน์จะต้องมีไม่เกิน 21 ล้าน BTC

ที่น่าสนใจอย่างหนึ่งก็คือ การขุดบิทคอยน์ในปัจจุบัน นักขุดจะได้รับรางวัลจากการปรับปริมาณเหรียญ มากกว่าค่าธรรมเนียมอย่างเห็นได้ชัด ยกตัวอย่าง [บล๊อกเลขที่ 652824](https://www.blockchain.com/btc/block/0000000000000000000673d7d4649eec151e9accb2123b3ea7cf1d462257ec7c) จะเห็นว่ารางวัลจากการปรับปริมาณเหรียญอยู่ที่ 6.25 BTC \(ประมาณ 2.2 ล้านบาท ณ ราคาตลาดในวันที่เขียนบทความ\) เปรียบเทียบกับค่าธรรมเนียมที่ได้เพียงแค่ 0.59 BTC \(2 แสนบาท\) เท่านั้น

ดังนั้นคำถามหนึ่งที่น่าสนใจมากคือ หากรางวัลการขุดเหรียญมันโดนฮาร์ฟวิ่งลงไปเรื่อย ๆ จนหมด แล้วค่าธรรมเนียมอันน้อยนิดนี้ มันจะเพียงพอกับการที่นักขุดจะเปิดเหมือง เปิดคอมพ์ขุด จ่ายค่าไฟได้อย่างไร มีหลายปัจจัยที่ต้องพิจารณาในจุดนี้

ปัญหานี้จะเกิดขึ้นเมื่อไหร่ เนื่องจากกำหนดการปล่อยเหรียญของบิทคอยน์ที่มีความชัดเจน รางวัลการปรับปริมาณเหรียญสำหรับนักขุดจะยังมีไปเรื่อย ๆ จนหลังปี ค.ศ. 2100 หากบิทคอยน์ยังได้รับความสนใจโดยนักลงทุนไปอีกถึง 80 ปีในอนาคต ก็น่าจะเป็นสัญญาณที่ดีแล้วว่าตลาดบิทคอยน์ และตลาดคริปโตได้เติบโตและกลายเป็นตลาดที่มั่นคงไม่แพ้กับตลาดอื่น ๆ เช่น ตลาดทอง แล้ว

![&#xE01;&#xE23;&#xE32;&#xE1F;&#xE1B;&#xE23;&#xE30;&#xE21;&#xE32;&#xE13;&#xE01;&#xE32;&#xE23;&#xE15;&#xE32;&#xE23;&#xE32;&#xE07;&#xE01;&#xE32;&#xE23;&#xE1B;&#xE25;&#xE48;&#xE2D;&#xE22;&#xE40;&#xE2B;&#xE23;&#xE35;&#xE22;&#xE0D;&#xE1A;&#xE34;&#xE17;&#xE04;&#xE2D;&#xE22;&#xE19;&#xE4C;&#xE42;&#xE14;&#xE22;&#xE01;&#xE32;&#xE23;&#xE02;&#xE38;&#xE14; \(source: Bitcoin wiki\)](../.gitbook/assets/image%20%285%29.png)

หากตลาดบิทคอยน์มีความมั่นคงขนาดนั้นแล้ว หมายความว่าราคาของบิทคอยน์ก็ต้องปรับฐานสูงขึ้นตามความน่าเชื่อถือของตลาด และเนื่องจากนักขุดได้รับค่าธรรมเนียมการขุดเป็น BTC ไม่ใช่เป็นเงินสด \(Fiat\) หมายความว่า ถึงแม้ ณ ปัจจุบันค่าธรรมเนียมการทำธุรกรรม 0.5 BTC จะมีมูลค่าเพียงแค่สองแสนบาท แต่ในอนาคต 0.5 BTC อาจจะมีมูลค่ามากกว่านั้นอีกมากได้

ดังนั้น ถ้าดูเรื่องความคุ้มทุนของการเปิดเหมือนขุดในยุคที่รางวัลการปรับปริมาณเหรียญหมดแล้ว  ก็ต้องมาดูเรื่องราคาของ BTC เองด้วยว่านักขุดที่ได้เฉพาะค่าธรรมเนียมธุรกรรมเพียงอย่างเดียวจะคุ้มต้นทุนการขุดหรือไม่ แต่กว่าจะถึงปีที่เราต้องมากังวลกับปัญหานี้ BTC ก็จะมีอายุมาเกือบ 100 ปีแล้วทีเดียว ลองคิดภาพบริษัทที่อยู่มานานนับ 100 ปีแล้วว่าธุรกิจของเค้าจะมั่นคง และหุ้นของเค้าจะน่าลงทุนเพียงใด ดังนั้น โอกาสที่นักขุดจะพอใจกับค่าธรรมเนียมที่ได้รับในอีก 80 ปีข้างหน้ามีสูงมากเลยทีเดียว

อย่างไรก็ตาม ตัวเศรษฐศาสตร์และความดึงดูดใจในการลงทุนในยุคที่รางวัลการปรับปริมาณเหรียญหมดลงแล้ว ยังคงเป็นเรื่องที่น่าสนใจ และยังเป็นหัวข้อวิจัยที่ยังมีการถกเถียงกันไม่สิ้นสุด ผู้ที่สนใจสามารถศึกษาเพิ่มเติมได้จากบทความตัวอย่างเหล่านี้

* Arnosti, N., & Weinberg, S. M. \(2018\). Bitcoin: A Natural Oligopoly. ArXiv:1811.08572 \[Cs\]. [http://arxiv.org/abs/1811.08572](http://arxiv.org/abs/1811.08572)
* Carlsten, M., Kalodner, H., Weinberg, S. M., & Narayanan, A. \(2016\). On the Instability of Bitcoin Without the Block Reward. Proceedings of the 2016 ACM SIGSAC Conference on Computer and Communications Security, 154–167. [https://doi.org/10.1145/2976749.2978408](https://doi.org/10.1145/2976749.2978408)
* Sompolinsky, Y., & Zohar, A. \(2018\). Bitcoin’s underlying incentives. Communications of the ACM, 61\(3\), 46–53. [https://doi.org/10.1145/3152481](https://doi.org/10.1145/3152481)

### เอกสารอ้างอิง

* Controlled supply—Bitcoin Wiki. \(2020, May 11\). [https://en.bitcoin.it/wiki/Controlled\_supply](https://en.bitcoin.it/wiki/Controlled_supply)

